Vapaa tyyli on, mä ryhmän majesteettisen perustan
Kansallisuuttani edustan, mut pidän muittenkin selustan
Joukot taisteluun aseistan ja johdan
Savuavat mikrofonit kädessä, me saavutamme kohokohdan
Kaulassani mulla ei roiku puolikuu eikä risti
Mut oon kuitenkin Hiphop fundamentalisti
Oman alani spesialisti, ja mua onnisti
Kun opin skillssit jotka loistaa niinku ametisti
Mä oon, verbaalisesti lihava niinku mun frendi DJ Staattinen
Automaattinen, on mun sanan säilä akrobaattinen
Sanavarastoni venyy, paukkuu niinku emcee Elastinen
Ja meidän vihollisii ei oo enää pelastaminen
Maailman kuuntelemaan mä saan, kun kirjaimet sanoiks yhdistän
Lauseiks pistän, negatiiviset, mä eristän
Nyrkkiä heristän, tietämättömyyden nousun mä estän
Vaarallinen tehtävä, mut mä jotenkin sen järjestän

Kaiken kritiikin mä kestän, (kuinka se on mahdollista?)
Hyväkseni käytän rakennettain tosi elastista
(Fantastista!) innoituksein tositapahtumista
Mun riimit on realistisia ku Schindlerin lista
Sut rokkaan suohon kun vaka vanha Väinämöinen
Sanallisesti oon kuin karateka mustavöinen
Viikonloppuiltaisin oon vedättäjä Stadin öiden
Sun liikkeet rekisteröiden, liikun riehakkaasti elämöiden
Jos soitat suuta jollekkin meidän riveissä
Saat kyytiä kuin oisit Linnanmäen härveleissä
Tunnelma on katossa niinku kunnon kekkereissä
Mut ei tää ryhmä käryä edes doping testeissä
Vokabulaarinen jonglööri, vaikken oo sirkuksessa töissä
Meidän ympyröissä, on sisältöö ku (kunnon) sämpylöissä
Kun isken retkahdat ku testinukke turvavöissä
Pistän kaiken liikoon, niinku jengi kylpylöissä

Mä jätän ihmiset miettimään niinku monimutkane metafoora
Mun henkinen ylivoima on niinku voiveitsi vastaan Floora
Vastarinnan tekijöiden päätepysäkki on Aurora
Sanat ehdottomia niinku Toora, säilyy niinku amfora

Suoraan korvaasi isken kuin oisin puhelimen luuri
Skenen viruksiin ei tepsi pelkkä antibioottikuuri
Puhun sulle juuri, yhdistetään molli sekä duuri
On aika heittää pois kaikki turha krumeluuri

Uusi aikakausi alkaa, tää on Hiphopin renesanssi
Häkellyttävä on meidän ryhmän koko performanssi
Meidän jäljittelemätön esanssi, voittamaton eleganssi
Koko porukalla on mikrofoonin kanssa päättymätön romanssi
Riimit sujuu niinku tanssi, vaikka tilanne on kimurantti
Meidän sanat painaa enemmän kuin valas tai elefantti
Meiltei kesken lopu kantti, tää biitti on mun adjutantti
Tyylimme on lähestulkoon militantti...
Jos huomaan et' oot diletantti, seuraa debatti intressantti
Mä lunastan sut ku oisit pelkkä pullonpantti
Runosuoneen ei tuu kramppi, sanat fiksui niinku Summan Antti
Kantava ääni mul on ku oisin kersantti!

Mun skilssit on mulle ku Roope Ankalle onnenlantti
Eikä ne petä mua ikinä niinku huono deodorantti
Yhdistyy vokaali ja konsonantti, en oo irrelevantti
Mun B-poika klikki on kovempi ku timantti
Ei me olla sekopäitä niinku Christenseen ja Larha
Kovempi nähtävyys ku Korkeesaaren eläintarha
Ollaan räjähtävämpi yhtälö ku kettutytöt plus turkistarha
Saat silmäkaihin, sulle syntyy näköharha
Sun on todellakin turha meidän taitojamme vähätellä
Vaikka kuinka kipität, et pysy kintereillä
Ei hävetä yhtään heittää mun omalla äidinkielellä
Suuret suut liimaan tukkoon niinku erikeepperillä